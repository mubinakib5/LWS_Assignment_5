আপনাকে অনেক অনেক অভিনন্দন, রিয়্যাক্ট এর শেষ এসাইনমেন্ট এ আপনি পৌঁছে গিয়েছেন। আশা করি, রিয়্যাক্ট সম্পর্কে আপনাদের অনেক ভাল একটি ধারণা হয়েছে । তাই, এই মডিউলে যা যা দেখানো হয়েছে, তার উপর ভিত্তি করে আপনাদের জন্যে এই এসাইনমেন্ট তৈরি করা হয়েছে। এই এসাইনমেন্ট এর জন্য আমরা পূর্বের মত HTML/ Tailwind CSS ব্যবহার করে একটি template তৈরি করে দিয়েছি। আপনাদেরকে এই template ব্যবহার করেই এসাইনমেন্টটি করতে হবে 

এই এসাইনমেন্ট এ আপনাদের একটি সোশ্যাল মিডিয়া প্লাটফর্ম বানাতে হবে । আমাদের সোশ্যাল মিডিয়া প্লাটফর্ম এর নাম - "Photo Booth" যেখানে, যে কেউ একাউন্ট খুলে ছবি পোষ্ট করতে পারবে । অন্যের ছবিতে লাভ রিয়াক্ট ও কমেন্ট করতে পারবে । পুরো প্লাটফর্ম এর ব্যাকেন্ড API আমরা বানিয়ে দিয়েছি, এবং সেই ব্যাকেন্ড এর ডকুমেন্টেশন পড়ে পড়ে HTML গুলো কে রিয়্যাক্ট এ কনভার্ট করতে হবে এবং Rest API ফ্রন্টেন্ড এর সাথে কানেক্ট করতে হবে । ব্যাকেন্ড সার্ভার আপনাদের মেশিনেই চলবে, সেটি কিভাবে রান করতে হবে, সে সম্পর্কে সংক্ষিপ্ত বিবরণী backend/README.md ফাইলে দেয়া হয়েছে । এবং API এর ডকুমেন্টেশন রয়েছে এই লিংক এ - [Photo Booth API Documentation](https://documenter.getpostman.com/view/9649334/2sB2x5FsPY#c224037c-0ace-4622-83bc-5b2d968f6244)  ফ্রন্টেন্ড এর সকল HTML ফাইল রয়েছে frontend ফোল্ডার এর ভেতরে । তবে একটি গুরুত্বপুর্ন বিষয়, Backend এর কোনো কোড আপনাদের ডিপ্লোয় করতে হবে না । আপনারা শুধু মাত্র React প্রোজেক্ট কে ডিপ্লোয় করবেন । 

## এসাইনমেন্টে আপনাকে যা যা করতে হবেঃ

✓ `login.html` এবং `register.html` ফাইল দুটি React-এ কনভার্ট করতে হবে। ইউজাররা `/login` এবং `/register` রাউটে গিয়ে লগইন এবং রেজিস্টার করতে পারবে। ইউজার কে Authorize করার জন্যে **JWT (JSON Web Token)** ব্যবহার করতে হবে।

✓ ইউজার যদি হোম পেজে অর্থাৎ "/" রাউটে যায়, তবে সে অন্যান্য ইউজারের পোষ্ট বা কনটেন্ট দেখতে পারবে। তবে **Authorization** ছাড়া যদি কোনো ইউজার এই রাউটে প্রবেশ করে, তাহলে তার জন্যে সর্বোচ্চ ৩ থেকে ৪ টি পোষ্ট লোড হবে। ইউজার যদি নিচে স্ক্রল করে সবগুলো পোষ্ট দেখে ফেলে, তাহলে সঙ্গে সঙ্গে একটি **লগইন বা রেজিস্টার করার জন্যে Popup** দেখাতে হবে। এই Popup-এর জন্য আমরা কোনো ডিজাইন দিয়ে দিইনি — এটি **আপনাকেই ডিজাইন ও ইমপ্লিমেন্ট করতে হবে**।

✓ রেজিস্ট্রেশন প্রক্রিয়া শেষ হলে, ইউজারকে **Edit প্রোফাইল** পেজে রিডাইরেক্ট করতে হবে। সেখানে ইউজার চাইলে তার **প্রোফাইল ছবি পরিবর্তন**, এবং তার সম্পর্কে কিছু তথ্য যেমন — **Website, Bio, Gender, Password** ইত্যাদি আপডেট করতে পারবে।
এই সকল ফিচারের জন্য প্রয়োজনীয় **REST API ইতোমধ্যেই তৈরি করা হয়েছে** — আপনাদের কাজ হচ্ছে সেগুলো খুঁজে বের করে যথাযথভাবে **Implement করা**।

✓ Edit প্রোফাইল পেজে থাকা **Change Password** সেকশনে, "New Password" ফিল্ডের নিচে ৪টি রঙ (লাল, কমলা, হলুদ, সবুজ) দেখানো হয়।
এই রঙগুলো ইউজারের টাইপ করা নতুন পাসওয়ার্ডের শক্তিমত্তা নির্দেশ করে।
আপনাদের এমন **লজিক ইমপ্লিমেন্ট** করতে হবে, যাতে ইউজার যখন নতুন পাসওয়ার্ড টাইপ করবে —

* পাসওয়ার্ড যদি একদম **দুর্বল** হয়, তবে **লাল** রঙ দেখাবে
* একটু ভালো হলে **কমলা**,
* মাঝারি মানের হলে **হলুদ**,
* আর যদি খুবই **শক্তিশালী** হয়, তবে **সবুজ** রঙ দেখাবে।

✓ ইউজার যখন **হোম পেজে** যাবে, তখন তাকে পোষ্টগুলো **লোড** করে দেখাতে হবে।

হোম পেজে **Infinite Scroll** ইমপ্লিমেন্ট করতে হবে — অর্থাৎ ইউজার যত নিচে স্ক্রল করবে, আপনাকে **প্রতি স্ক্রল ইভেন্টে নতুন নতুন পোষ্ট API কল করে এনে রেন্ডার** করতে হবে।

পোষ্টের জন্য যেই **API রাউট** দেয়া হয়েছে, সেখান থেকে প্রতি পেজে **১০টি করে পোষ্ট** রিটার্ন হবে। তাই আপনাকে **পেজিনেশন সাপোর্ট সহ API কল** করতে হবে, যেন একসাথে সব পোষ্ট না এনে স্ক্রল এর সাথে Smoothly পোষ্ট নিয়ে এসে দেখাতে হবে । 

✓ প্রতিটি পোষ্টে এই তথ্যগুলো **দেখাতে হবে** -  পোষ্টের ছবি, **ক্যাপশন**,  **লাইক** সংখ্যা,  **কমেন্ট** সংখ্যা, সময় 

✓ যদি ক্যাপশনটি এক বা দুই লাইনের বেশি হয়, তাহলে সেটিকে **truncate** করতে হবে এবং পাশে **"Show More"** বাটন দেখাতে হবে।  **Show More**-এ ক্লিক করলে পুরো ক্যাপশনটি দেখাতে হবে, এবং তখন বাটনটি **"Show Less"** হয়ে যাবে।
Show Less-এ ক্লিক করলে আবার ক্যাপশনটি **truncate** করে দেখাতে হবে।

✓ Authenticated ইউজার যেকোনো পোষ্টে **Love React (লাইক)** দিতে পারবে **কমেন্ট** করতে পারবে এবং **Share** বাটনে ক্লিক করলে সেই পোষ্টের **লিংক ইউজারের ক্লিপবোর্ডে কপি** হয়ে যাবে । কপি হওয়া লিংক দিয়ে সরাসরি Post Details পেজে যাওয়া যাবে । 

✓ পোষ্টে যদি কমেন্ট থাকে, তাহলে কমেন্টগুলোকে **"View all 8 Comments"** এর মতো করে **truncate** করে দেখাতে হবে।
এই **"View all 8 Comments"**-এ ক্লিক করলে, ইউজারকে **Post Details** পেজে নিয়ে যেতে হবে এবং সেখানে **সব কমেন্ট** দেখাতে হবে।

✓ **Post Details পেজে** অথবা **হোম পেজে**, ইউজার চাইলে **"Add a Comment"** ইনপুট ফিল্ডে কমেন্ট করতে পারবে।
তবে, শুধুমাত্র **Authenticated ইউজাররাই** যেকোনো পোষ্টে **লাইক** ও **কমেন্ট** করতে পারবে।
অথেনটিকেশন না থাকলে, লাইক/কমেন্ট বাটনে ক্লিক করলে ইউজারকে **লগইন বা রেজিস্টার পপআপ** দেখাতে হবে। অর্থাৎ Authenticated না হলেও যে কেউ পোষ্ট দেখতে পারবে কিন্তু লাইক/কমেন্ট বাটনে ক্লিক করলে ইউজারকে **লগইন বা রেজিস্টার পপআপ** দেখাতে হবে।

✓ **Post Details পেজে** পোষ্টের কমেন্ট ডিলেট এবং এডিট করার অপশন করে দিতে হবে ।     

✓ বর্তমানে এক একটি পোষ্ট এ, শুধু কত গুলো লাইক আছে সেটি দেখা যাচ্ছে (যেমনঃ 2 likes) । আপনাকে এমন একটি ব্যবস্থা করতে হবে যেন কোন কোন ইউজার লাইক করেছে, তার একটি লিস্ট আমরা দেখতে পারি । এটি কিভাবে করবেন, তা সম্পুর্ন আপনার রুচির উপরে নির্ভর করবে, আমরা কোনো UI করে দেই নি । 

✓ **Post Details পেজে** পোষ্টের কমেন্ট গুলো দেখা যাবে, সেখান থেকে পোষ্ট এ লাইক করা বা কমেন্ট করার অপশন থাকবে । পেজের নিচের দিকে, যিনি পোষ্ট করেছেন তার আরও অন্যান্য পোষ্টগুলো লোড করে দেখাতে হবে। এই অংশে "More from this user" বা অনুরূপ কোনো হেডিং দিয়ে ঐ ইউজারের অন্য পোষ্টগুলো দেখাতে হবে — যেন ইউজার সেই কন্টেন্ট ক্রিয়েটরের আরো পোষ্ট এক্সপ্লোর করতে পারে।

✓ পুরো প্রজেক্টে যেকোনো স্থানে যদি কোনো ইউজারনেম (যেমন: পোষ্টকারীর নাম, কমেন্টকারীর নাম ইত্যাদি) দেখা যায়, তাহলে সেই ইউজারনেমে ক্লিক করলে ইউজারকে উক্ত ইউজারের প্রোফাইল পেজে নিয়ে যেতে হবে। প্রোফাইল পেজে নিচের তথ্যগুলো সঠিক ও নির্ধারিত জায়গায় রেন্ডার করতে হবে । আমদের দেয়া  **`profile.html` টেমপ্লেট** এবং API ব্যবহার করে পেজ এর ইনফরমেশন গুলো রেন্ডার করতে হবে । 

✓ **প্রোফাইল পেজের** ক্ষেত্রে, ইউজার যদি নিজেই নিজের প্রোফাইল পেজে যায়, তবে Edit Profile বাটন দেখতে পারবে। সেখানে ক্লিক করে সে Edit Profile পেজে গিয়ে নিজের তথ্য পরিবর্তন করতে পারবে । 

✓ আমাদের দেওয়া টেমপ্লেট অনুযায়ী শুধুমাত্র হোম পেজে একটি Side Navigation দৃশ্যমান, যেখানে চারটি বাটন রয়েছে — Home, Notification, Create, এবং Profile। এই Side Navigation টি প্রকৃতপক্ষে পুরো অ্যাপ্লিকেশনের জন্য কমন হবে এবং সব পেজে রেন্ডার করতে হবে, তবে কিছু ব্যতিক্রম থাকবে। শুধুমাত্র Login এবং Registration এই দুইটি পেজে Side Navigation দেখানো যাবে না। বাকি সব পেজে এটি থাকবে। Side Navigation-এর প্রতিটি মেনু আইটেমে ক্লিক করলে ইউজারকে সংশ্লিষ্ট পেজে নেভিগেট করতে হবে — অর্থাৎ Home ক্লিক করলে হোম পেজ, Notification ক্লিক করলে নোটিফিকেশন পেজ, Create-এ ক্লিক করলে Create Post পেজ এবং Profile-এ ক্লিক করলে ইউজারের প্রোফাইল পেজে নিয়ে যেতে হবে। Side Navigation টি সব সময় অ্যাকটিভ পেজ হাইলাইট করে রাখতে হবে ।

✓ আমাদের একটি নোটিফিকেশন পেজ তৈরি করে দেওয়া হয়েছে, যেখানে আপনাকে নোটিফিকেশন API থেকে ডেটা নিয়ে এসে রেন্ডার করতে হবে। এখানে শুধুমাত্র দুই ধরনের নোটিফিকেশন থাকবে — Like ও Comment। অর্থাৎ, কেউ যদি আপনার কোনো পোষ্টে লাইক বা কমেন্ট করে, তাহলে সেটি আপনার নোটিফিকেশনে যুক্ত হবে। প্রতিটি নোটিফিকেশনে ক্লিক করলে, যে নির্দিষ্ট পোষ্টে লাইক বা কমেন্ট করা হয়েছে, সেই পোষ্টের ডিটেইলস পেজে নিয়ে যেতে হবে। যেহেতু Notification System একটি কমপ্লেক্স টপিক এবং এই প্রোজেক্ট মূলত Frontend প্র্যাকটিসের জন্য তৈরি, তাই আমরা কোনো প্রকার Real-time Socket.io ইমপ্লিমেন্ট করিনি — আপনাদেরকে শুধুমাত্র Get Request এর মাধ্যমে নোটিফিকেশনগুলো লোড করে দেখাতে হবে।

✓ পোষ্ট তৈরির ক্ষেত্রে Side Navigation-এ থাকা Create বাটনে ক্লিক করলে ইউজারকে Create Post পেজে নিয়ে যেতে হবে। সেখানে ইউজার একটি ছবি আপলোড করতে পারবে এবং একটি ক্যাপশন লিখে পোষ্ট করতে পারবে। প্রতিটি পোষ্টে অবশ্যই একটি ছবি এবং একটি ক্যাপশন থাকা বাধ্যতামূলক — তাই ইনপুট ভ্যালিডেশন ও উপযুক্ত Error Handling করতে হবে।


✓ পুরো এসাইনমেন্টে ভ্যালিডেশন, API কলিং এবং State Management অত্যন্ত গুরুত্বপূর্ণ বিষয়। আপনাকে বিভিন্ন স্টেট যেমন Loading, Error, Success ইত্যাদি সিচুয়েশন সঠিকভাবে হ্যান্ডেল করতে হবে। Success এবং Error সংক্রান্ত UI এর জন্য আমরা কিছু টেমপ্লেট দেওয়া `Success-Dialog` এবং `Error-Dialog` ফাইলে রেখেছি — প্রয়োজন অনুযায়ী সেগুলো ব্যবহার করতে হবে। তবে কিছু কিছু সিচুয়েশনের জন্য আমরা HTML কোড করে দিইনি, যেমন কাস্টম লোডিং স্টেট বা ইনপুট ফিল্ডের এরর মেসেজ, ডায়ালগ ইত্যাদি — এই অংশগুলো আপনাকে নিজেই তৈরি করতে হবে। তবে অবশ্যই খেয়াল রাখতে হবে, আপনি যেসব Customization করবেন তা যেন আমাদের দেওয়া টেমপ্লেটের থিমের সাথে সামঞ্জস্যপূর্ণ হয় এবং UI-এর একতা বজায় থাকে।


## সামগ্রিক নির্দেশনা এবং বিধিনিষেধঃ

- শুধুমাত্র Vite প্রজেক্ট সেটআপ দিয়েই এসাইনমেন্টটি করতে হবে। অন্য কোন ফ্রেমওয়ার্ক বা অন্য কোন সেটআপ গ্রহণযোগ্য নয়।
- TypeScript ব্যবহার করা যাবেনা।
- এসাইনমেন্ট সাবমিট করার সময় API Deploy করতে হবে না । আপনি শুধু React এ করা আপনার Frontend Deploy করে লিংক সাবমিট করবেন ।
- API Server 3000 Port এ চলবে এবং http://localhost:3000 হবে আপনার Base URL । আপনি এসাইনমেন্ট করার সময় API Server এর পোর্ট পরিবর্তন করবেন না ।
- আমাদের দিয়ে দেয়া API Server এর কোডে আপনি কোন পরিবর্তন করতে পারবেন না । করলেও সেটা কোন কাজে আসবেনা কারণ আমরা আমাদের API সার্ভার চালিয়ে তারপর আপনাদের বানানো Front-end দেখবো।
- আপনারা প্রোজেক্ট Improvement এবং Innovation এর জন্যে npm থেকে যে কোনো লাইব্রেরি ব্যবহার করতে পারবেন ।

আপনি এই এসাইনমেন্টে যত বেশি বেস্ট প্র্যাকটিস, ইনোভেশন করতে পারবেন, তত বেশি মার্ক পাবেন। Extraordinary কাজের জন্য আমরা বোনাস মার্কও দিয়ে দিতে পারি। যেহেতু এই প্রোজেক্ট Instagram এর সিমিলার, আপনি চাইলে আমাদের দেয়া API ব্যবহার করেই প্রোজেক্ট কে আরো ইম্প্রুভ করতে পারবেন । এখানে "Sky is the limit" ! তাই সুন্দর করে, সাজিয়ে গুছিয়ে, কোর্সে এখন পর্যন্ত বলা সকল কথা কাজে লাগিয়ে বেস্ট আউটপুট নিয়ে আসার চেষ্টা করুন।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/tjFKuTka) অথবা ব্রাউজারে এই লিংকে **https://classroom.github.com/a/tjFKuTka** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
